<?php
	include("header.php");
?>

<style type="">
	#vansinne_btn{
		text-decoration: underline;
	}
</style>

<section class="left" id="motaskrack">
	<h2>Att möta skräck</h2>
	<article>
		<p>Rollpersonernas mentala tillstånd mäts i mängden vansinne de ådragit sig. När rollpersonerna utför eller utsätts för våld, träffar på övernaturligheter, eller upplever andra hemskheter finns en risk att deras nivå av vansinne ökar. Vansinne i Skrômt är en samlingsterm för rollpersonens grepp om verkligheten. Det innefattar också stress och mental påfrestning. Ju mer våld, magi, och övernaturligheter rollpersonerna stöter på, desto närmare galenskap glider de, och desto mer mentala trauman riskerar de samla på sig.</p>

		<p>När rollpersonerna utsätts för traumatiska upplevelser behöver de slå Viljestyrka för att inte få vansinnespoäng (se nedan). Slaget modifieras av orsaken till slaget, och ju mer traumatiskt det rollpersonen upplever är, desto svårare är slaget att lyckas. Vissa upplevelser ger vansinnespoäng även om slaget lyckas, men då en mindre mängd än om det hade misslyckats. Ett exceptionellt lyckat slag ger hälften av vad ett lyckat slag skulle ge samt ett kryss i avtrubbning (se nedan). Ett exceptionellt misslyckat slag ger det maximala ett misslyckat slag skulle ge, plus mängden vansinne ett lyckat slag skulle ge. Det hela skrivs som följande: Du dödar en människa i strid (-10% 1/1T4). Första delen är en beskrivning av vad som motiverar slaget. -10% är hur stor minusmodifikation rollpersonen får på slaget. 1/1T4 visar att ett lyckat slag ger 1 vansinnespoäng, medan ett misslyckat ger 1T4 vansinnespoäng.</p>
		<blockquote><p>Exempel: Ulric har 68 i Viljestyrka. Han finner en nära vän mördad i sin lägenhet och måste slå för Viljestyrka. Slaget får en modifikation på -20% 2/1T6. Han slår 53 - ett misslyckat slag. Han slår 4 på 1T6 och kryssar 4 boxar vansinne på sitt rollformulär. Hade han slagit ett exceptionellt misslyckande hade han tagit 8 vansinne - 6 från det maximala han kan få från ett misslyckat slag plus 2 från vad ett lyckat slag hade gett.</p></blockquote>
	</article>
	
	<article>
		<h3>Vansinnesnivåer</h3>
		<p>Vansinne bokförs på samma sätt som fysisk skada. Det finns sex nivåer för vansinne - Illa berörd, Olustig, Skakad, Tappar greppet, Sinnesförvirrad, och Katakonisk. Skakad, Tappar greppet, och Sinnesförvirrad ger -10%, -20%, och -30% respektive på färdighetsslag när boxar på de nivåerna kryssats. Dessa modifikationer är inte kumulativa med varandra.</p>
	</article>

	<article>
		<h3>Mentala trauman</h3>
		<p>När rollpersonen når en ny vansinnesnivå slås ett slag för Viljestyrka. Varje nivå har en modifikation som läggs till slaget. Ju mer vansinne en person har, desto större är sannolikheten att hon drar på sig mentala trauman. Misslyckas slaget får rollpersonen ett tillfälligt mental trauma. Är slaget exceptionellt misslyckat får hon ett permanent trauma.</p>

		<p>Mentala trauman kan vara hallucinationer, återkommande mardrömmar, fobier, tvångstankar, eller liknande. I vissa fall tar rollpersonen helt enkelt en ny svaghet. Efter 1T6+5 dygn slås ett nytt slag med Viljestyrka. Lyckas det blir rollpersonen av med sitt mentala trauma (givet att det inte blev permanent när hon fick det). Misslyckas slaget hänger traumat kvar i ytterligare 1T6 dygn. Ett exceptionellt misslyckande innebär att traumat blir permanent. Ett exceptionellt lyckat slag innebär att traumat försvinner och att rollpersonen kan kryssa en avtrubbning för den aktuella kategorin (se nedan).</p>
	</article>
</section>

<section class="left" id="avtrubbning">
	<h2>Avtrubbning</h2>
	<article>
		<p>En person som utsätts för stora mängder traumatiserande upplevelser kan i längden bli avtrubbad mot dem. När en rollperson slår ett exceptionellt lyckat slag när de slår för att undvika vansinne kryssar de en nivå avtrubbning för den relevanta kategorin - Våld, Övernaturligt, eller Magi. Varje kryss i avtrubbning sänker antalet vansinne rollpersonen i fortsättningen får när de stöter på den typen av upplevelser.</p>
		<blockquote><p>Exempel: John har ett kryss i avtrubbning för våld. Han finner sig i en situation där han dödar en annan människa (-10% 1/1T4). Han misslyckas med slaget mot Viljestyrka och slår 3 på tärningen, men eftersom han har ett kryss i avtrubbning mot våld tar han bara 2 vansinne.</p></blockquote>
	</article>
</section>

<section class="left" id="bliavmedvansinne">
	<h2>Bli av med vansinne</h2>
	<article>
		<p>Det är möjligt att sänka graden av vansinne genom att umgås med nära och kära eller göra något man blir lugn av. Medicinering och vård kan också användas.</p>
	</article>

	<article>
		<h3>Nära och kära</h3>
		<p>Rollpersonerna kan sänka sitt vansinne genom att umgås med sina nära och kära. Att få sänka vansinne på det här viset är begränsat till en gång per vecka och person. Rollpersonen behöver spendera åtminstone en timme tillsammans med personen för att få slå för att sänka vansinne. Slaget görs mot Viljestyrka, och modifieras av relationens värde för trygghet. Lyckas slaget får rollpersonerna sänka vansinnet med lika mycket som relationens nivå.</p>
	</article>

	<article>
		<h3>Lugnande aktivitet</h3>
		<p>Alla rollpersoner har en aktivitet som lugnar dem och låter dem samla tankarna. När de utför den aktiviteten ihållande i en timme eller mer slår de för Viljestyrka. Lyckas slaget kan de sänka vansinne med 2.</p>
	</article>

	<article>
		<h3>Agera i linje med sin drivkraft</h3>
		<p>Drivkraften är ofta vad som får rollpersonen att utsätta sig för de faror hon stöter på i sina äventyr. Hade det inte varit för drivkraften hade rollpersonerna troligtvis valt att gå en annan väg i livet. Att sträva efter att uppfylla sin drivkraft ger rollpersonerna en känsla av mening, och att agera i linje med sin drivkraft sänker vansinne med 1. Kan användas en gång per drivkraft och spelmöte.</p>
	</article>

	<article>
		<h3>Medicinering och vård</h3>
		<p>Text kommer när reglerna är skrivna för den här delen.</p>
	</article>
</section>

<?php
	include("footer.php");
?>